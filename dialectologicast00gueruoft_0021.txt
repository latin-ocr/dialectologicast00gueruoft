PROOEMIUM

Quod si cui in animum venerit aliquid de studiis, quae ad
sermonem agrestem pertinent, indagare, liaud potest fieri quin
ille facile concedat, ut longe alia ratione hodierno die atque
antea intellegantur.

Iamdudum enim, si quos urbanos, bello sane et humano
ingenio ornatos, nulla vero subtiliore disciplina eruditos, tum
otia, tum officii munus aut inpelleret aut etiam cogeret, ut
vitam cum rusticis degerent et eorum in finniliaritate versaren-
tur, cito eo adducebantur ut animadverterent quo miro modo
rusticus ille sermo atque oppidanum dicendi genus inter sese
discreparent.

Ita fit ut in dies ad illa observanda discrimina attentiores
facti, nullam praetermitterent plebeiam litteris mandare
vocem.

Deinde crescente illo vocabulorum, ut ita dicam, acervo,
nostri rusticitatis amatores, cum mira quidam cupiditate arde-
rent, ut eidem et scriptores dicerentur, eitius tardiusve, omni
materia tandem colligata, α glossarium v» quodpiam in vulgus
emittebant. Minimo tamen iure putavissent illos quanquam
grandes et gravissimos doctrinae magnopere profuisse libros, e
quibus re vera parvam caperes utilitatem, eum iis nulla vocabu-
lorum, nulla saltem quae auctoritate valeat, insit explanatio,
nulla certa rerum distributio, ordo nullus.

Nunc vero longe fit aliter.

Commodo sane studentibus erit quibus et qualibus vocabulis
in quodam certo vico rustici utantur plane cognovisse; sed
oportet etiam, quo finito regionis spatio, nominatim et quibus
vere vicis eadem usurpentur vocabula perquirere.

Alii enim vici vocabulorum quorundam usum adhibent coti-
dianum, alii vero aliam dicendi consuetudinem, nec vicinis ipsis
cognitam, ipsi vindicant.

GuERttx De Geta. — These latine. x

